---
Title: Designprinciper
Description: Analys av desigprinciper
Template: single_analysis
---

%meta.title%
-----------------------

I den här rapporten ska jag välja ut tre olika webbplatser inom kategorin *personsidor*, bedöma hur väl de kommunicerar, vilka olika designprinciper de tillämpar, samt sätta det i relation till min egen portfolio-sida.

### Urval

Jag har valt att undersöka följande tre personsidor:

1. [annikarmalmberg.se](https://www.annikarmalmberg.se/)
2. [laleh.se](https://laleh.se/)
3. [nordicaphotography.com](https://nordicaphotography.com/)

Jag ville förbereda mig själv lite inför kursens slutprojekt, och försökte därför leta upp tre olika typer av personsidor. En profil inom näringslivet, en popartist och ett par egenföretagare (fotografer).

Jag undersöker även på min egen [portfoliosida](https://www.student.bth.se/~oljn22/dbwebb-kurser/design/me/portfolio/)

### Metod

Som referenser för olika designprinciper har jag bland annat boken *The Principles of Beautiful Web Design*<span class="ref"><sup>1</sup></span>, och artikeln *Design elements and principles*<span class="ref"><sup>2</sup></span> från webbplattformen *Canva*.

För att undersöka färgschema använde jag mig av *Chroma*<span class="ref"><sup>3</sup></span> och *Palletton*<span class="ref"><sup>4</sup></span>.

Jag har strävat efter att växla mellan en subjektiv och objektiv uvärdering av webbplatsernas design, och användande av designprinciper.


### Resultat

#### annikarmalmberg.se
Syftet med sidan är att maknadsföra Annika R Malmberg som föreläsare, HR-konsult, författare och showartist/komiker. Den erbjuder smakprov på de olika delarna, och ger möjlighet till bokning/köp.

Sidan utstrålar hög kvalitet, självförtroende och lyx, genom det mörka temat, ett självsäkert portträtt, och bilden på en diamant. Jag tycker att designen speglar det som står i text väldigt väl - recensioner och smakprov på hela repetoaren håller en väldigt hög profil. Jag får intrycket av att det kostar en del att anlita Annika, och jag tror desigen lyckas väl med att rikta sig till den som har en djup plånbok, genom att signalera högt värde och kvalitet.

De designprinciper som jag tycker framträder är asymetrisk balans, kontrast, grid, och repetition. Innehållet på sidan har en återkommande struktur, där det ofta är två spalter (grid, repetition), med bild i ena och text i andra. Genom att variera höger/vänster för bild/text balanseras vikten upp (asymetrisk balans). Den mörka bakgrunden skapar tydlig kontrast till bilder och text, som får hamna helt i fokus. Desigen är genomgående för hela webbplatsen, som till största del är en enda lång sida.


#### laleh.se
Syften med sidan är att marknadsföra Laleh som sångare, producent, och låtskrivare, samt erbjuda information om konserter och inspelningar för en svensk publik.

Startsidan utstrålar sommar, frihet, glädje, bekymmerslöshet, med pastelliga ljusa färger, porträtt och såpbubblor i bakgrunden. Om det vore ett halvår tidigare, när sommarturnén inte var över, hade den fyllt sitt syfte lite bättre, men jag tror ändå att stilen rimmar bra med Lalehs varumärke - i biografin beskrivs hennes stil med ord som gränslös och fri.

Framträdande designprinciper är färg, djup, rörelse och skalning. Bilderna på startsidan använder mängder av färg. Jag hittar inte något tyldligt färgschema för hela webbplatsen, men varje affisch har lite sitt eget. Lila, gul, turkos är triadiskt till exempel. Perspektiv i bilder skapar djup, och rörelse återfinns i animationer och bilder. Delar av text och bild är uppskalade för att sticka ut. Övriga sidor är lite mer nedtonade, och exempelvis har galleri- och om-sida ett tydigt grid. Om-sidan visar för övrigt upp ett exempel på dålig kontrast mellan text och bakgrund för desktop. Min gissning är att webbplatsen designats utifrån *mobile first*. 


#### nordicaphotography.com
Syftet med sidan är att marknadsföra Jakob, Cole och deras företag *Nordica*, som bröllopsfotografer. Ett rikt utbud av exempelfotografier visas upp, och det finns möjlighet att kontakta för en bokning.


Sidan ger ett högkvalitativt, stilmedvetet, hantverksmässigt och modernt intryck, där skarpa bröllopsbilder i färg och svartvitt får stå i fokus. Bilderna säger i princip allt, och fångar besökaren med en gång. Jag gissar att de ligger ganska högt i pris, och tycker de lyckas väl med att skapa ett högt värde för sina tjänster.

Rörelse, djup, repetition, variation och negative space är principer som framträder. Eftersom bilderna står i fokus kommer djup naturligt genom perspektiv. Många bilder gestaltar någon form av rörelse, exempelvis riset som flyger på den översta bilden, eller krusningarna på vattnet i bild nummer två. Den rektangulära (två kvadrater) formen i loggan återkommer på en mängd ställen (repetition). Flödet av bilder är varierat och dynamiskt, genom ett bra användande av negative space. Flödet på startsidan (vertikal) skiljer sig från om-sidan (horisontell), vilket också skapar bra variation, samtidigt som stilen är enhetlig.


#### Portfolio
Sidan ger ett enkelt, stilrent och ljust intryck, men saknar en del variation och karraktär.

De principer som märks är färg, typografi, negative space och kontrast. Ett komplementärt färgschema (lila-gul) används, vilket också bidrar till en del kontrast. Flera olika fonter används på ett stilrent sätt. Innehållet omges av rikligt med *negative space* för att skapa en luftig känsla.

### Analys

En aspekt som sticker ut för mig när jag tittar på webbplatsernas design, är hur kraftfullt det är att använda bilder. En enda bild kan kommunicera en mängd olika saker, samtidigt som den kan bidra till sidans design på flera olika plan - djup och rörelse är två framträdande principer som bilder är bra på att fånga. 

Jag blev förvånad över hur bra det *mörka temat* fungerade på Annika R Malmbergs sida. Jag upplever att det både blir behagligare för ögat, och skapar ett större intresse för innehållet.

När det gäller designen av portfoliosidan finns det mycket som går att förbättra. Med fokus på små förändringar skulle inslag av **djup**, **rörelse** och **inramning** skulle kunna bidra till en mer intressant design. **Hierarki** och **negative space** i **typografin** skulle också kunna få sig ett lyft, så att olika sektioner skiljs bättre åt. Dessa principer siktar jag på att tillämpa.


### Referenser

1.  Beaird, Jason; Walker, Alex; George, James. The Principles of Beautiful Web Design. 4th Edition.
2. [Designprinciples at canva](canva.com/learn/design-elements-principles/), 2023-12-09
3. [Chroma color picker tool](https://chromewebstore.google.com/detail/chroma-eyedropper-color-p/pkgejkfioihnchalojepdkefnpejomgn?hl=sv), 2023-12-09
4. [Palletton](https://paletton.com/), 2023-12-09

### Övrigt

Olof Jönsson, oljn22