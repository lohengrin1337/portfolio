---
Title: Aktuell design (uppdrag 5)
Description: Analys av aktuella design-trender
Template: single_analysis
---

%meta.title%
-----------------------

I denhär analysen ska jag titta på fyra olika webbplatser, för att undersöka aktuella trender inom design.
Jag identifierar några utvala designprinciper på samtliga webbplatser, och jämför sedan användandet av dessa.

### Urval

Jag har valt ut officiella webbplatser för fyra olika internationellt erkända musiker inom jazz, eller nära besläktade genres.
Urvalet syftar till att inhämta kunskap jag kan dra nytta av, när jag gör mitt slutprojekt i kursen *Teknisk Webbdesign* (BTH), där jag bygger en webbplats åt en fiktiv jazzpianist.
Detsamma gäller designprinciperna jag valt att fokusera på, då jag tror dessa kan vara användbara byggstenar för projektet.

#### Webbplatser
- [Adele](https://www.adele.com/)
- [Esperanza Spalding](https://songwrightsapothecarylab.com/)
- [Nils Petter Molvær](https://www.nilspettermolvaer.com/)
- [Kamasi Washington](https://www.kamasiwashington.com/)

#### Designprinciper
- Kontrast
- Skalning
- Inramning
- Transperens
- Djup


### Metod

Som referenser för olika designprinciper har jag boken *The Principles of Beautiful Web Design*<span class="ref"><sup>1</sup></span>, och artikeln *Design elements and principles*<span class="ref"><sup>2</sup></span> från webbplattformen *Canva*. Jag använder även verktyget *Paletton*<span class="ref"><sup>3</sup></span> när jag undersöker relationer mellan färger.

Jag har strävat efter en objektiv uvärdering av webbplatsernas användning av utvalda designprinciper, och analyserar sedan gemensamma nämnare för att komma till slutsater om aktuella trender.

### Resultat


#### Adele

På Adeles sida kan jag hitta tydliga kontraster mellan komplementära färger, stora och små rubriker, och i bilder (särskilt närbilden, där bildens bakgrund smälter in i sidans bakgrund, så att ansiktet verkligen "poppar").
Skalning tillämpas i rubriker och bilder på liknande vis.
Inramning av knappar och text med den komplemetära gula färgen är enkel men tydlig.
Knapparna med den gula inramningen är transperenta, till dess de blir vita vid "hover".
Desigen är relativt platt, men visst djup går att hitta i bilderna, och textrutan, som har en skuggning, samt även mellan innehåll och bakgrund, vilken är fixerad.

#### Esperanza Spalding

På Spaldings sida finns viss kontrast i användandet av typografi och färg, men den är inte särskilt stark.
Skalning syns delvis i de olika stora bilderna på förstasidan, samt vagt i typografi.
På om-sidan hittar jag två inramningar, som innehåller "purchase album" och "newsletter sign up", vilket ger innehållet högre plats i hierarkin.
Jag stöter på en knapp som är transperent/inramad, och startsidan använder djup på ett kreativt (men kanske så användarvänligt) sätt, där text dyker upp mellan bilder vid "hover". Dessutom scrollas innehållet över en fixerad bakgrund.

#### Nils Petter Molvær

På Molværs sida skapar ett akromatiskt färgschema tydliga kontraster mellan bakgrund och text.
Innehåll som bilder och video får ta stor plats (skalning).
De horisontella linjerna under rubriker skapar en svag tendes till inramning.
Transperans hittar jag inte, men djup uppnås till viss del genom bilderna, särskilt mellan hero-bild och innehållet (about), som scrollar in över en fixerad bild.

#### Kamasi Washington

På Washingtons sida hittar jag kontrast mellan komplemetära färger, samt mellan svart bakgrund och innehåll på vissa sidor.
Skalning av innehåll jämfört med bakgrundsbild skiljer sig kraftigt mellan mobil- och desktop-vy på förstasidan. Innehållet hamnar i fokus i mobil-vy, medan bakgrunden får stort fokus i desktop-vy.
Jag hittar inga tydliga exempel på inramning, men transperens används i knappar (på två olika sätt), och bakgrundsbilder ger djup till de sidor där de förekommer.

### Analys

Jag hittar ett antal olika aspekter som är gemensama för två eller fler av webbplatserna.

- En komplemetär färg används för att skapa kontrast, vilket ger viktigt innehåll en knuff uppåt i hierarkin, samtidigt som det ger liv och balans åt designen.

- Inramning används också för att ytterligare förstärka vikten av visst innehåll, ofta med en ganska tunn linje, och när en komplemetärfärg används blir det extra kraftfullt.

- Centralt innehåll som artistnamn, artistbild, albumnamn och skivomslag är i regel uppskalade, vilket ter sig ganska naturligt med tanke på kontexten.

- En detalj som sticker ut för mig är användandet av helt transperenta knappar. Transperensen ändras oftast vid "hover".

- Effekten av att låta en bakgrunds-färg/-gradient/-bild vara fixerad, och innehållet röra sig ovanpå, ger en tydligare känsla av djup, jämfört med en bakgrund som scrollar med innehållet.

### Referenser

1.  Beaird, Jason; Walker, Alex; George, James. The Principles of Beautiful Web Design. 4th Edition.
2. [Designprinciples at canva](canva.com/learn/design-elements-principles/), 2023-12-15
3. [Paletton](https://paletton.com/), 2023-12-15

### Författare

Olof Jönsson, oljn22